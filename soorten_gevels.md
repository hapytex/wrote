1. Houten puntgevels

    Houten huizen met puntgevels werden gebouwd &pm;1200 - &pm; 1650. Deze huizen
    zijn door brand en door sloping verloren gegaan, enkele zijn nog herbouwd.

    De houten puntgevels worden bekrood door een makelaar. De bovenste gedeelte
    van de houten puntgevels komt iets naar voren (mitkraging) en rust op
    consoles. Het huis wordt grotendeels gedragen door een skelet.

2. Puntgevels

    De meest toegepaste en eenvoudigste vorm. Soms zijn deze gevels afgedekt met
    een zandstenen plaat of ook met een bakstenen rollaag en tandwerk.

3. Trapgevel

    De trapgevel kun je aan hun specifieke voorgevels met "treden" herkennen. De
    "treden" worden afgedekt meestal met zandstenen platen. De trapgevel wordt
    weinig versierd. Slechts op de top van de strakke bakstenen gevel worden soms
    versieringen aangebracht.

4. Tuitgevel

    Dit geveltype werd weinig gebruikt bij het bouwen van woonhuizen. De meeste
    tuitgevels vind je bij pakhuizen bestemd voor bedrijven. Nu worden deze
    pakhuizen verbouwd tot appartementen of kantoren.
    De tuitgevels zijn te herkennen aan hun toppen die versierd zijn met een
    fronton of afgedekt met een zandstenen plaat. De topvorm volgt de vorm van het
    dak.

5. Halsgevel

    De top van de meestal bakstenen halsgevel wordt gekenmerkt door twee hoeken
    van 90&deg;, die opgevuld worden met zandstenen klauwstukken. De top wordt
    afgedekt met een driehoekig of segmentvormig fronton. De klauwstukken zijn
    soms versierd met fruit- of bloemmotieven.

6. Klokgevel

    De halsgevels en klokgevels lijken de omtrekken van de toppen erg op elkaar.
    Beiden hebben de vorm van een klok. Bij een klokgevel ontbreken de hoeken van
    90&deg; en dus ook de klauwstukken. De vorm van de klokgevel wordt aangegeven door
    het bakstenen gedeelte. De aanzetstukken en afdekbanden zorgen voor de
    bekroning van de gevel, een fronton op de top, driehoeking of segmentvormig.

7. Ogietgevel

    Komt weinig voor. De top wordt gevormd door een bolle lijn gevolgd door een
    holle lijn en bekroond met een fronton driehoekig of segmentvormig.

8. Lijstgevel

    Deze gevels hebben een eenvoujdige gevelbekroning in de vorm van een houten of
    zandstenen koplijst. In de 19<sup>e</sup> eeuw werden veel halsgevels en
    klokgevels gemoderniseerd met rechte lijsten.